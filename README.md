Praktisk information
Dato og tid: Onsdag d. 20/8-2025, kl. 13.30
Sted: Institut for Molekylærbiologi og Genetik, Universitetsbyen 81, Aarhus C, lokale 1872-672 (du bedes vente på 6. sals repos)
Varighed: 45 min
Medbring: Egen computer med præsentation af opgaven eller andet materiale. Der vil være skærm med HDMI og USB-C forbindelse i lokalet.
 
Opgave til forberedelse
Vi beder dig forberede en teoretisk øvelse i en Jupyter notebook indenfor faget Fysisk Biokemi, hvor studerende med meget begrænset programmeringserfaring gradvist introduceres til curve fitting i Python.
 
Øvelsen skal tage udgangspunkt i de vedhæftede data (combined_data.txt) og omfatte:
- Et lineært fit af x: Inverse_Substrate (1/mM) og y: Inverse_Velocity (min/µM)
- Et ikke-lineært fit af x: Substrate_Concentration (mM) og y: Reaction_Velocity (µM/min) til Michaelis-Menten-ligningen
For begge plots skal scriptet:
- rapportere de tilpassede fitting-parametre
- vise en graf med data sammen med den fittede funktion

### Refleksion
Ud over selve den tekniske løsning beder vi dig også forberede en kort refleksion over:

- Hvordan en sådan øvelse bedst kan tilpasses studerende uden programmeringserfaring
- Hvilke pædagogiske greb du vil anvende for at sikre læring og motivation
- Hvordan man sikrer at fokus bevares på kernestoffet (Michaelis-Menten-kinetik) og det ikke bliver et programmeringskursus